---
title: Eisen voor kennisaanbod
---
**Het kennisaanbod moet aan een aantal eisen voldoen. Dit wordt beoordeeld door Bureau Erkenningen. Het aanbod moet zich richten op de bij de licentie horende competenties. Aan digitaal aanbod worden aanvullende en specifieke eisen gesteld.**

## Competenties** **

[Uitvoeren Gewasbescherming](/licenties/welke-licenties-zijn-er/licentie-uitvoeren-gewasbescherming/): een kennisaanbod dat past in deze categorie moet zich richten op: "De
 deelnemer kan de gewasbescherming verantwoord uitvoeren, ziekten en plagen herkennen en
 apparatuur en middelen veilig inzetten."

[Bedrijfsvoeren Gewasbescherming](/licenties/welke-licenties-zijn-er/licentie-bedrijfsvoeren-gewasbescherming/) (Veiligheid en Techniek): Een kennisaanbod dat past in deze
 categorie moet zich richten op: “De deelnemer kan zorgdragen voor de gewasbescherming door het
 verzorgen van de voorbereiding, de planning, de uitvoering en de evaluatie van de gewasbeschermende maatregelen.“

[Bedrijfsvoeren Gewasbescherming](/licenties/welke-licenties-zijn-er/licentie-bedrijfsvoeren-gewasbescherming/) (Teelt): Een kennisaanbod dat past in deze categorie moet zich
 richten op: “De deelnemer kan zorgdragen voor de gewasbescherming door het verzorgen van de
 voorbereiding, de planning, de uitvoering en de evaluatie van de gewasbeschermende maatregelen.“

[Distribueren Bestrijdingsmiddelen](/licenties/welke-licenties-zijn-er/licentie-bedrijfsvoeren-distribueren) (Transport en Opslag): Een kennisaanbod dat past in deze categorie
 moet zich richten op: “De deelnemer kan het coördineren van de opslag, het vervoeren van
 bestrijdingsmiddelen, rekening houdend met de geldige wet- en regelgeving.“

[Knaagdierbeheersing (KBA)](http://erkenningencontentsite.netlify.com/licenties/welke-licenties-zijn-er/licentie-knaagdierbeheersing-op-agrarische-bedrijven): Een kennisaanbod dat past in deze categorie moet zich
 richten op: “De deelnemer kan de knaagdierenbestrijding verantwoord uitvoeren, aantastingen
 herkennen en apparatuur en middelen veilig inzetten.“ Dit kennisaanbod mag niet digitaal aangeboden worden.

## Overige vragen en eisen

* Voor welke sector en doelgroep is het aanbod bestemd
  ?
* Hoe past het onderwerp bij
   deze doelgroep
  ?
* Hoe komen de maatschappelijke actualiteiten terug in
   het aanbod
  ?
* Welke kennisdoelstelling heeft dit kennisaanbod? Wat moeten de deelnemers na afloop, weten, kennen, kunnen of bewust zijn?
* Welke inhoud heeft het kennisaanbod? 
* Geïntegreerde
   gewasbescherming, wat gebeurt er op het gebied
    van:
   preventie
  , teelt technische maatregelen
  , waarschuwing- en
    adviessystemen
  , niet chemische
   gewasbescherming, chemische gewasbescherming
   en toedieningstechnieken
  , emissiebeperking
* Geïntegreerde
   knaagdierbeheersing
  , wat gebeurt er op het gebied
    van:
   preventie maatregelen, waarschuwingssystemen
  , niet chemische bestrijding
  , chemische bestrijding en
   toedieningstechnieken,-restantenbeperking
* Welke aanpak (werkvormen, lesmethodes) wordt gekozen
* Achtergrond van inleiders/docenten: wie staat er voor de groep,
  waar komt deskundigheid vandaan (praktisch of theoretisch)?
* Hoe komen de werk- en bedrijfservaringen van de deelnemers aan
  bod?
* Welk (les)materiaal krijgen de mensen na afloop mee
  naar huis?
* Evaluatie
  : hoe meet u wat de deelnemers van deze bijeenkomst vonden?

## Digitaal aanbod

De volgende eisen en vragen moeten worden gesteld voor digitaal kennisaanbod:

* Hoe wordt de identiteit van de deelnemers tijdens de digitale bijeenkomst geverifieerd?
* Wat wordt er gedaan om deelnemers vragen en antwoorden te laten stellen/geven aan elkaar (de interactie bevorderen – leren van elkaar)? 

Aandachtspunten voor digitaal aanbod:

* Kennis in de digitale cursussen dient aantoonbaar permanent vernieuwd te worden. Vanuit welke bron wordt kennis geput en hoe wordt actuele kennis geïmplementeerd in de site. 
* Kennisuitwisseling, tussen beroepsgenoten is een belangrijk element bij leren door volwassenen. Om de eenzijdigheid van digitale cursussen te verrijken met kennisuitwisseling dient er een platform te zijn waarop deelnemers kunnen discussiëren. Op het platform dienen minstens vier serieuze vragen gesteld en/of antwoorden gegeven te worden per module. Het platform wordt gemonitord door een web-master. Deze webmaster beoordeelt de forumbijdragen op relevantie ten aanzien van de bestudeerde stof. Pas na goedkeuring wordt een bijdrage zichtbaar op het forum voor andere deelnemers. Andere vormen van interactiviteit tussen deelnemers zijn toegestaan, mits voldoende beargumenteerd. 
* Er kunnen niet meer dan 2 modules per 24 uur afgerond worden. 
* Tussentijdse toets vragen moeten correct beantwoord worden om door te kunnen in het programma. 
* Drie maal fout antwoorden van één vraag of niet halen van een eindtoets stuurt de deelnemer terug naar het begin en roept op, om eerst de stof te bestuderen. Nieuwe deelname is pas na 24 uur mogelijk. 
* Deelname wordt “live” gemonitord. 
* Deelname wordt telefonisch geverifieerd. 
* Via logboeken kan BE nagaan wanneer deelnames geverifieerd zijn. 
* Een aanbod wordt per sector gemaakt. 
* Deelnemers worden per sector geregistreerd. 
* Een aanbod wordt normaal door onze beoordelaars verwerkt. (hoe is de doelstelling, hoe is de aanpak, wat is de inhoud, welke materie wordt op welk niveau en voor welke competentie behandeld). 
* Zo nodig wordt aanvullend een onderzoek gedaan door BE naar de kwaliteit door een speciaal ingehuurde ict toetsdeskundige. 
* In digitaal aanbod wordt zoveel mogelijk met visuele dragers (film, foto, schema’s etc.) 
* Een module wordt afgemeld door de site de complete stof is bekeken, de eindtoets is gehaald en minimaal vier forumbijdragen zijn goedgekeurd. 
* Persoons- en deelnameverificatie naar de realiseerbare stand van technische ontwikkelingen.
