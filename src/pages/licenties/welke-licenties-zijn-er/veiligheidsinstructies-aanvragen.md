---
title: Veiligheidsinstructie aanvragen
---
Wilt u zelf een veiligheidsinstructie maken? Dan moet u dat eerst bij Bureau Erkenningen aanvragen. Vul hiervoor het [formulier](/wat-wij-doen/formulieren) in.

Het formulier kunt u indienen via www.erkenningen.nl. Na het aanvragen ontvangt u per email een factuur en de documenten die u nodig heeft om uw veiligheidsinstructie te maken.

Nadat u de documenten heeft ingediend en de factuur heeft betaald, wordt uw veiligheidsinstructie beoordeeld. Is deze positief, dan krijgt u een goedgekeurde versie van uw veiligheidsinstructie toegestuurd.

Doel van de veiligheidsinstructie is het waarborgen van een veilige werksituatie.

**Voorwaarden van Bureau Erkenningen voor erkenning van een veiligheidsinstructie:**

De veiligheidsinstructie geeft ten minste voorlichting over:

1. welke gevaren en risicoâ€™s voor de mens, gehouden dieren en het milieu, inclusief niet-doelwit-planten en -dieren, zijn verbonden aan het gebruik van het desbetreffende gewasbeschermingsmiddel door de concrete handeling;
2. wat de symptomen van vergiftiging en de in voorkomend geval te nemen eerste-hulp- maatregelen zijn;
3. wat de veiligste werkpraktijken zijn;
4. hoe restanten van het middel en aangebroken verpakkingen moeten worden opgeruimd;
5. welke noodmaatregelen moeten worden genomen in geval van lekkages, verspilling of andere onvoorziene gebeurtenissen.

Ook wordt in de beoordeling gevraagd hoe de instructie gegeven gaat worden.

U kunt ook gebruik maken van [bestaande veiligheidsinstructies.](/licenties/welke-licenties-zijn-er/bestaande-veiligheidsinstructies)

**Snel naar:**

Formulieren

Wetten en regels
